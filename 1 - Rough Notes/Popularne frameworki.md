
--- 
tags: [[Framework]]
date: 2024-07-02

---
React – stworzony przez Facebook, React jest biblioteką JavaScript do budowania interfejsów użytkownika, szczególnie jednostronicowych aplikacji. Charakteryzuje się deklaratywnym stylem programowania i wykorzystuje komponenty, co ułatwia zarządzanie stanem i reagowanie na zmiany danych.  Dzięki użyciu wirtualnego modelu DOM React efektywnie realizuje aktualizację zawartości strony. Obecnie jest używany na takich stronach www, jak Netflix, PayPal czy Walmart.

Vue – framework służący do budowania interfejsu użytkownika. Od Reacta różni się mniejszym rozmiarem bibliotek, większą intuicyjnością oraz konfigurowalnością. Jest prosty w nauce, elastyczny i oferuje reaktywne wiązanie danych oraz składniowe szablony. Umożliwia tworzenie zarówno prostych, jak i zaawansowanych aplikacji. Vue obecnie jest używany m.in. przez dużych graczy chińskiego rynku, jak Alibaba czy Baidu.


Angular –  jest pełnoprawnym frameworkiem MVC (Model-View-Controller) do tworzenia dynamicznych aplikacji internetowych. Oferuje bogaty zestaw funkcji, w tym dwukierunkowe wiązanie danych, injekcję zależności i modułową architekturę, co sprawia, że jest idealny do budowy skomplikowanych aplikacji enterprise. Stosowany jest głównie do budowy aplikacji webowych typu single-page. Został stworzony i jest intensywnie stosowany przez Google.


Node.js – to środowisko, które umożliwia uruchomienie kodu JavaScript po stronie serwera. Platforma udostępnia API, którego najszerszym zastosowaniem jest tworzenie stron internetowych opartych na programowaniu sterowanym zdarzeniami (event-driven programming), korzystając z asynchronicznego, zdarzeniowego modelu wejścia-wyjścia. Jest idealny do tworzenia szybkich i wydajnych sieciowych aplikacji, takich jak serwery API. Obecnie  z tego backendowego frameworka korzysta  wiele firm takich jak Linkedln, Microsoft, Uber czy Yahoo! (+Express.js framework dla Node.js)


Preact – to biblioteka JavaScript wzorowana na Reactie, jednak nieco wydajniejsza. Główną przewagą Preacta są małe biblioteki oraz fakt, że (jak twierdzą jej autorzy) realizuje najszybszy wirtualny DOM spośród wszystkich frameworków JS. Preact jest stosowany przez firmy takie, jak Groupon czy Uber.

### References:


---



